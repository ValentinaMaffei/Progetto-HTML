<head>
	<title>Come guidare una macchina</title>
	<link href="style.css" rel="stylesheet">
</head>
<body>
	<h1>come guidare una macchina</h1>
	<h1>Oggi vi insegnerò le basi per guidare la macchina</h1>
	<p>Se non hai molta pratica alla guida di un veicolo con il cambio manuale, le prime volte potresti sentirti intimorito. Può anche essere fastidioso imparare a scalare tra le marce e sentire il veicolo mettersi a tremare mentre i giri aumentano. Guidare un’auto con la trasmissione manuale senza grossi problemi, tuttavia, è davvero facile: devi sapere come sfruttare al meglio la frizione, quando cambiare le marce e come usare correttamente il pedale dell'acceleratore. Dopodiché occorre molta pratica per rendere fluide le transizioni da una marcia all’altra.

	</p>
	<h2>Usare la frizione</h2>
	<p>
		Tieni sempre il piede sinistro appoggiato sulla frizione. La frizione è il pedale più a sinistra ed è quello che ti consente di passare da una marcia all'altra. Sapere come usare la frizione mentre si cambia marcia è il segreto per una guida fluida quando si guida un veicolo con il cambio manuale. Per assicurarti di poter innestare la frizione ogni volta che ne hai bisogno, tienici sopra il piede sinistro senza applicare alcuna pressione
	</p>
	<p>
		Premi la frizione fino in fondo per mettere il motore in folle. La cosiddetta “folle” indica la fase in cui non è inserita alcuna marcia. Il motore del veicolo deve essere in folle per poter passare da una marcia all'altra. Spingi completamente il pedale della frizione in modo fluido e controllato per mettere il motore in folle. </p>
		<p>
			Rilascia la frizione lentamente quando usi il cambio per una transizione fluida. Il cambio è la leva posizionata sulla destra del posto di guida che ti consente di scegliere la marcia a cui desideri passare. Quando arriva il momento di cambiare marcia, premi la frizione fino in fondo per mettere il motore in folle, poi rilasciala lentamente dopo aver posizionato il cambio in un'altra marcia.
		</p>
		<p>Solleva completamente la frizione una volta inserita la marcia. Dopo aver spostato la leva del cambio sulla marcia a cui desideri passare, rilascia completamente la frizione sollevando il piede sinistro. Mantieni il piede appoggiato delicatamente sul pedale della frizione in modo da poterla innestare quando dovrai nuovamente cambiare marcia</p>
	
</body>